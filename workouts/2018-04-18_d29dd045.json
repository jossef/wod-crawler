{
    "date": "2018-04-18",
    "content": "יום הזכרון לחללי מערכות ישראל, נבצע במועדון כבכל שנה אימון גיבורים לגיבור ישראלי שנהרג בעת שהגן על כולנו.\nאימוני גיבורים הם אולי האימונים הארוכים והקשים ביותר בקרוספיט ולוקחים יותר זמן מרוב האימונים הרגילים שאנו מבצעים. מטרתם העיקרית היא לחלוק כבוד אחרון לזכר שוטרים/חיילים/אנשי כוחות הביטחון שנפלו בעת תפקידם.\n\nהשנה נבצע את האימון לזכר יובל מנע, חברו של Evyatar Swissa שמתאמן אצלנו, שנהרג ביוני 2017 כתוצאה מהתהפכות האמר בגזרת החטיבה הדרומית ברצועת עזה והנה כמה מילים שכתב עליו אביתר:\n\n\"יובל מנע, הנער שאהב את כולם, וכולם אותו.\nיובל היה אדם מדהים.\nתמיד חיפש לעזור ולתת.\nשאל מה נשמע לא מנימוס אלא באמת מתוך התעניינות בכל אדם ואדם.\nהוא היה נגן מוכשר, מצחיק בטירוף וחבר שאין כמותו.\nיובל שירת בגדוד 101, צנחן למופת. הלך 98 קילומטר עם שברי מאמץ ואסטמה ועדיין המשיך לחייך את אותו חיוך כובש שהפיל את כולם.\nיובל תמיד רצה לטרוף את העולם, היו לו כל כך הרבה שאיפות וזה פשוט היה מעורר השראה.\nכל מטרה שהייתה מוצבת בפניו, הוא היה משיג.\nיובל נהרג ב17 ליוני 2017 בגבול עזה.\nהשוק, העצב, העצבים.. לצד הגאווה האהבה והגעגוע שלאחר מותו סדקו את הלב של כולנו.\nזה סדק שככל הנראה יישאר לכל החיים.\nהדרך שלי לזכור אותו, היא תמיד לחייך, ולתת כמה שיותר לסובבים אותי וכך אני עושה יום יום.\"\n\n\"Mena\"\n6 Rounds for time:\n17 Hang Squat Cleans (#40/30)\n20 Box Jumps\n17 HSPU",
    "image": "https://wods.crossfitpanda.com/content/images/size/w1200/2018/04/30727083_10204657502275125_391455375330639872_n.jpg",
    "url": "https://wods.crossfitpanda.com/wednesday-180418/"
}