{
    "date": "2016-05-11",
    "content": "יום הזכרון לחללי מערכות ישראל\n\n\nבבוקר יום שני, כ\"ג בתמוז התשע\"ד (21 ביולי 2014), החל משעות הבוקר המוקדמות, הגיע מידע בדבר איתור תנועות חשודות במרחק של כמה מאות מטרים מערבית לעיר שדרות ובמרחק דומה צפונית לקיבוץ ניר עם. הודעה בדבר זיהוי דמויות חשודות הועברה לכל הכוחות בגזרה וביניהם לגדוד \"גפן\" – הגדוד האחראי על הגנת המרחב. בשל הקרבה הגדולה ליישובים שדרות וניר עם ובשל החשש מפני פגיעה בתושבי היישובים, החליט מפקד הגדוד, סגן אלוף דולב קידר, זכרו לברכה, לנוע עם חבורת הפיקוד של הגדוד, להגיע למקום ולבחון אותו מקרוב. אל מפקד הגדוד הצטרף מפקד הפלוגה האחראית על הגזרה. כשהגיעו שני כלי הרכב אל מקום זיהוי המחבלים, נעצר רכב מפקד הפלוגה לתצפית כדי לבדוק את זהות הדמויות. סגן אלוף דולב, זכרו לברכה, פעל מיד והורה לנהג רכבו לעקוף את רכב מפקד הפלוגה. באותו רגע נורה טיל נגד טנקים לעבר רכב מפקד הגדוד. סגן אלוף דולב, זכרו לברכה, לוחם קשר והגשש ירדו מהרכב וניהלו קרב עם המחבלים. סגן אלוף דולב, זכרו לברכה, הסתער על המחבלים. בקרב זה נהרגו סגן אלוף דולב, זכרו לברכה, וכל לוחמי חבורת הפיקוד של גדוד \"גפן\". כוחות רגלים, טנקים וכלי טיס של חיל האוויר ירו לעבר המחבלים והסתערו עליהם עד שהרגום. במעשה זה מנע סגן אלוף דולב קידר, זכרו לברכה, פיגוע חבלני קשה בתושבי האזור. סגן אלוף דולב קידר, זכרו לברכה, הראה במעשיו חתירה למגע קרבי עם האויב, כושר מנהיגות תחת אש ודבקות במשימה לאור המטרה, וכל זאת על מנת להגן על תושבי האזור.\n\nMetcon:\n\"Keidar\":\n4 Rounds for time:\n38 Dumbbell Goblet Squats (#20/15)\n21 Pullups\n7 HSPU\n200m run w/DB",
    "image": "",
    "url": "https://wods.crossfitpanda.com/wednesday-110516/"
}