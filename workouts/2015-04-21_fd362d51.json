{
    "date": "2015-04-21",
    "content": "היום, יום הזכרון לחללי צה\"ל ולחללי פעולות האיבה נבצע אימון גיבורים לזכרו של רס\"ל אלעד דן ז\"ל.\n\nאת שירותו הסדיר עשה אלעד בפלוגת החוד של הצנחנים בגדוד 890.\nכאשר נקרא לשירות מילואים צורף ליחידה מובחרת השייכת לצנחנים ולצוות יע\"ל, סיירת מובחרת של חיל ההנדסה.\nבליל ירח מלא, צעדו אלעד וחבריו לפלוגה בצעדים מדודים לעבר הכפר רשף. מטרת המבצע הייתה להשתלט על הכפר בו נמצאו בונקרים של החיזבאללה שלא היה ניתן להשמידם מהאוויר. על גבם עמסו חומרי חבלה רבים לביצוע המשימה.\nבפאתי הכפר דבל נשמעו חילופי אש. בהחלטת המפקדים נעצר הכוח למשך שעה וחצי ונכנס לאחד הבתים שהיה מחסן לייבוש זעתר. הכוונה הייתה להמתין בבית עד הערב ואז לצאת לכיוון רשף. אלעד התנדב להחליף חבר שזה עתה נולד לו תינוק ויצא לשמור על המבנה במקומו. הכוח זוהה ונחשף על ידי לוחמי החיזבאללה. בעוד חלק מהלוחמים ישנים, התעוררו האחרים מקול פיצוץ אדיר שהרעיד את קירות הבית. אחד מחבריו של אלעד ששרד את הקרב מציין כי לאחר הפגיעה הראשונה מיהר אלעד לפתוח אלונקה על מנת לעזור לפצועים. דקות לאחר מכן, כבר לא ראה את אלעד. משערים כי הטיל השני של החיזבאללה שפגע במבנה הוא שהרג את אלעד ושמונה חברים נוספים.\nאלעד דן נפל בקרב בדרום לבנון ביום ט\"ו באב תשס\"ו (9.8.2006), בן עשרים ושש היה בנפלו. הוא נטמן בבית העלמין של קיבוץ אילות – בגבעה הצופה אל הים שבו כל כך אהב לצלול. לאחר נפילתו הועלה לדרגת רב-סמל. הוא הניח אחריו הורים, אח ואחות, וחברה. חבריו נהגו לקרוא לו אלדן.\n\n\"Eldan\" (Elad Dan)\nComplete as many rounds as possible in 26min of:\n400m Run\n9 Wallballs (#10/6)\n8 Power Cleans (#60/40)\n6 Ring Dips",
    "image": "",
    "url": "https://wods.crossfitpanda.com/wednesday-220415/"
}