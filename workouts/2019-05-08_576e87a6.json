{
    "date": "2019-05-08",
    "content": "יום הזיכרון לחללי מערכות ישראל\nהיום כבכל שנה נקיים במועדון אימון גיבורים לזכר לוחם ישראלי שנפל.\nאימוני גיבורים הם אימונים קשים וארוכים יותר מהאימונים הרגילים שאנחנו מבצעים במועדון ומטרתם לחלוק כבוד אחרון עם אנשי ביטחון (צבא/משטרה/כבאות) שנפלו בעת מילוי תפקידם.\nהשנה נקיים במועדון אימון גיבורים לזכרו של סגן רועי פלס ז\"ל שנפל במהלך מבצע \"צוק איתן\" ושירת יחד עם עדן בן עזרא מהמועדון.\n\nכמה מילים על רועי ז\"ל:\n\nבנם של חגית ודור. נולד ביום ז' בחשוון, תשנ\"ג (2.11.1992) בירושלים.\nרועי התגייס במרס 2012 לחטיבת הנח\"ל והתחיל את המסלול בפלוגת \"העורב\".\nכבר בראשית דרכו בצבא הפגין רועי הצטיינות יתרה בכל מה שביצע וסחף אחריו בכריזמה מעוררת השראה וחיוך כובש את כל מי שפגש.\nעם סיום קורס קצינים שובץ רועי כמפקד צוות בעורב נח\"ל וחזר אל חייליו כמפקד מחלקה על מנת להשלים את מסלול הכשרתם כלוחמים.\nב-8 ביולי 2014 החל מבצע \"צוק איתן\" ברצועת עזה, בתגובה לירי בלתי פוסק של רקטות לשטחי ישראל. ב-17 ביולי החל השלב השני במערכה, עם כניסת כוחות קרקעיים של צה\"ל לשטחי הרצועה. רועי ומחלקתו נשלחו לגזרת בית-חאנון. במשך 9 ימים, השתתף רועי בלחימה יחד עם פלוגת עורב נח\"ל, עד נפילתו בקרב בכ\"ח בתמוז תשע\"ד (25.7.2014) מפגיעה ישירה של טיל נ\"ט (נגד טנקים). בן עשרים ואחת היה בנפלו, רועי נהרג במקום, ולאחר מכן החל מבצע חילוץ מורכב שאפשר את החזרת רועי לקבורה ע\"י חבריו מהצוות וחייליו.\n\n״Peles”\n9 Rounds for time:\n25 Air Squats\n7 Push-Jerks (#60/40)\n14 Knees-to-elbows\nRun 200m",
    "image": "https://wods.crossfitpanda.com/content/images/size/w1200/2019/05/16E6BE2F-2CE0-47E7-B386-F51C499B47F8.jpeg",
    "url": "https://wods.crossfitpanda.com/wednesday-080519/"
}